---
layout: post
author: Nikiforos
---

Ο Μίνως αρχικά ήταν θερμοσίφωνας με την επωνυμία MINOS και σύχναζε στο μπάνιο του Νικία. Μία μέρα, ενώ φιλοσοφούσε αφοδεύοντας είχε την ατυχία το αχάριστο κόπρανό του να του πιτσιλίσει τα τρυφερά του οπίσθια. Λαϊκιστί του έδωσε τα "ρέστα" του. Σιχτιρίζοντας όπως αρμόζει σε ένα κύριο έκανε το μπιντέ του όταν το βλέμμα του έπεσε στο θερμοσίφωνά του. Το χάιδεψε για όλο το ζεστό νερό που του έχει προσφέρει, ώσπου το χέρι του ακούμπησε τη μεταλλική επιγραφή του εργοστασίου παραγωγής. "MINOS", διάβασε και χαμογέλασε. Εκείνη τη στιγμή τον χτύπησε σαν κεραυνός! Όχι το ρεύμα, αλλά η έμπνευση. Δημιουργήθηκε στο σοφολογιότατο κεφάλι του η νέα post rock, post vintage, pro progressive, meta soap opera του! Σηκώθηκε, έσιαξε το φράκο του, ένιψε τας χείρας του με μισή σταγόνα σάπωνος και βγήκε από το μπιντέ, σχηματίζοντας έναν αριθμό στο κινητό του που έβγαλε μέσα από τα μαλλιά του.

"Τι θες μωρή;", ακούστηκε η φωνή του Λου από την άλλη μεριά της γραμμής.

"We've got work to do, bitch", αποκρίθηκε ο Νικίας
